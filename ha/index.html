<!DOCTYPE html>
<html class="writer-html5" lang="pt_BR" >
<head>
    <meta charset="utf-8" />
    <meta http-equiv="X-UA-Compatible" content="IE=edge" />
    <meta name="viewport" content="width=device-width, initial-scale=1.0" /><meta name="author" content="Xoan C. Pardo" /><link rel="canonical" href="https://gei-eii.github.io/ha/" />
      <link rel="shortcut icon" href="../img/favicon.ico" />
    <title>Paso 7: Proba da dispoñibilidade - EII P3 AWS</title>
    <link rel="stylesheet" href="../css/theme.css" />
    <link rel="stylesheet" href="../css/theme_extra.css" />
        <link rel="stylesheet" href="https://cdnjs.cloudflare.com/ajax/libs/highlight.js/10.5.0/styles/github.min.css" />
    
      <script>
        // Current page data
        var mkdocs_page_name = "Paso 7: Proba da dispo\u00f1ibilidade";
        var mkdocs_page_input_path = "ha.md";
        var mkdocs_page_url = "/ha/";
      </script>
    
    <script src="../js/jquery-3.6.0.min.js" defer></script>
    <!--[if lt IE 9]>
      <script src="../js/html5shiv.min.js"></script>
    <![endif]-->
      <script src="https://cdnjs.cloudflare.com/ajax/libs/highlight.js/10.5.0/highlight.min.js"></script>
      <script>hljs.initHighlightingOnLoad();</script> 
</head>

<body class="wy-body-for-nav" role="document">

  <div class="wy-grid-for-nav">
    <nav data-toggle="wy-nav-shift" class="wy-nav-side stickynav">
    <div class="wy-side-scroll">
      <div class="wy-side-nav-search">
          <a href=".." class="icon icon-home"> EII P3 AWS
        </a><div role="search">
  <form id ="rtd-search-form" class="wy-form" action="../search.html" method="get">
      <input type="text" name="q" placeholder="Search docs" title="Type search term here" />
  </form>
</div>
      </div>

      <div class="wy-menu wy-menu-vertical" data-spy="affix" role="navigation" aria-label="Navigation menu">
              <ul>
                <li class="toctree-l1"><a class="reference internal" href="..">Despregamento en AWS dunha arquitectura HA elástica de 2 capas</a>
                </li>
              </ul>
              <ul>
                <li class="toctree-l1"><a class="reference internal" href="../vpc/">Paso 1: Configuración da rede</a>
                </li>
              </ul>
              <ul>
                <li class="toctree-l1"><a class="reference internal" href="../seguridade/">Paso 2: Configuración da seguridade</a>
                </li>
              </ul>
              <ul>
                <li class="toctree-l1"><a class="reference internal" href="../rds/">Paso 3: Configuración da capa de datos</a>
                </li>
              </ul>
              <ul>
                <li class="toctree-l1"><a class="reference internal" href="../ami/">Paso 4: Configuración da aplicación</a>
                </li>
              </ul>
              <ul>
                <li class="toctree-l1"><a class="reference internal" href="../app/">Paso 5: Configuración da capa de aplicación</a>
                </li>
              </ul>
              <ul>
                <li class="toctree-l1"><a class="reference internal" href="../autoscaling/">Paso 6: Configuración da elasticidade na capa de aplicación</a>
                </li>
              </ul>
              <ul class="current">
                <li class="toctree-l1 current"><a class="reference internal current" href="./">Paso 7: Proba da dispoñibilidade</a>
    <ul class="current">
    <li class="toctree-l2"><a class="reference internal" href="#avaria-na-instancia-da-aplicacion">Avaría na instancia da aplicación</a>
    </li>
    <li class="toctree-l2"><a class="reference internal" href="#avaria-no-volume-do-cluster-de-bd-aurora">Avaría no volume do clúster de BD Aurora</a>
    </li>
    <li class="toctree-l2"><a class="reference internal" href="#avaria-na-instancia-primaria-do-cluster-de-bd-aurora">Avaría na instancia primaria do clúster de BD Aurora</a>
    </li>
    </ul>
                </li>
              </ul>
              <ul>
                <li class="toctree-l1"><a class="reference internal" href="../clear/">Paso 8: Eliminación de recursos</a>
                </li>
              </ul>
      </div>
    </div>
    </nav>

    <section data-toggle="wy-nav-shift" class="wy-nav-content-wrap">
      <nav class="wy-nav-top" role="navigation" aria-label="Mobile navigation menu">
          <i data-toggle="wy-nav-top" class="fa fa-bars"></i>
          <a href="..">EII P3 AWS</a>
        
      </nav>
      <div class="wy-nav-content">
        <div class="rst-content"><div role="navigation" aria-label="breadcrumbs navigation">
  <ul class="wy-breadcrumbs">
    <li><a href=".." class="icon icon-home" alt="Docs"></a> &raquo;</li>
      <li>Paso 7: Proba da dispoñibilidade</li>
    <li class="wy-breadcrumbs-aside">
    </li>
  </ul>
  <hr/>
</div>
          <div role="main" class="document" itemscope="itemscope" itemtype="http://schema.org/Article">
            <div class="section" itemprop="articleBody">
              
                <h1 id="paso-7-proba-da-disponibilidade">Paso 7: Proba da dispoñibilidade</h1>
<p>Vamos agora comprobar como se comporta a nosa arquitectura desde o ponto de vista da dispoñibilidade usando unha aproximación baseada na inxección controlada de fallas. A <strong>inxección de fallas (<em>Failure Injection</em>)</strong> é unha compoñente chave da <strong>Enxeñaría do Caos (<em>Chaos Engineering</em>)</strong>, que utiliza esta técnica para provocar situacións caóticas, daí o nome, que permitan testar hipóteses sobre a resiliencia das cargas de traballo. Consiste en simular eventos que poderían afectar a servizos en producción e analizar o comportamento das arquitecturas dos servizos, tratando de identificar que compoñentes non proporcionan unha resposta adecuada ante a ocorrencia de avarías.</p>
<p>Hai diferentes alternativas entre as que escoller á hora de preparar probas de inxección de fallas en AWS. Por exemplo: </p>
<ul>
<li>Usar o servizo <a href="https://aws.amazon.com/fis/"><em>Fault Injection Simulator</em> (FIS)</a>.</li>
<li>Simular as fallas usando os comandos da CLI de AWS, as opcións dispoñíbeis nas consolas dos servizos, ou o soporte nativo incluído nalgúns servizos (p.e. Aurora).</li>
<li>Usar <em>scripts</em>, programas e/ou ferramentas (p.e. <a href="https://chaostoolkit.org">Chaos Toolkit</a> ou <a href="https://www.gremlin.com/">Gremlin</a>) que simulen as fallas mediante chamadas a API dos servizos.</li>
</ul>
<p>Como o servizo FIS non está incluído nos laboratorios de AWS Academy, e as probas que vamos facer son simples, vamos inxectar as fallas usando unha combinación de comandos da CLI de AWS e consultas SQL para inxección de fallas dispoñíbeis en Aurora. Os escenarios que vamos probar son os seguintes:</p>
<ul>
<li>A avaría da instancia da aplicación.</li>
<li>A avaría do volume do clúster de BD Aurora.</li>
<li>A avaría da instancia primaria do clúster de BD Aurora.</li>
</ul>
<h2 id="avaria-na-instancia-da-aplicacion">Avaría na instancia da aplicación</h2>
<p>Para simular unha avaría na instancia da aplicación vamos usar un comando da CLI de AWS para terminala. Fai o seguinte:</p>
<ol>
<li>Na consola de EC2 asegúrate de que só haxa unha instancia en execución.</li>
<li>No terminal do laboratorio de AWS Academy, que xa ten a CLI de AWS configurada, executa os comandos seguintes para terminar a instancia:</li>
</ol>
<pre><code class="language-sh"># almacena o ID da instancia
instance_id=`aws ec2 describe-instances --filter Name=instance-state-name,Values=running | jq -r '.Reservations[0].Instances[0].InstanceId'`
# termina a instancia
aws ec2 terminate-instances --instance-ids $instance_id
</code></pre>
<p><img alt="Inxección de fallas na instancia: comando na CLI de AWS" src="../img/test-ha01.png" />
<em>Imaxe: inxección de fallas na instancia da aplicación usando a CLI de AWS.</em></p>
<ol start="3">
<li>Comproba no histórico de actividade do grupo de autoescalamento como se termina a instancia e se lanza unha nova para repoñela.</li>
</ol>
<div class="admonition note">
<p class="admonition-title">Nota</p>
<p>Mentres se produce o cambio de instancia, recarga varias veces a páxina da aplicación para comprobar como se perde a conexión e, unha vez a nova instancia estea iniciada, volve recuperarse.</p>
</div>
<p><img alt="Inxección de fallas na instancia: grupo de autoescalado" src="../img/test-ha02.png" />
<em>Imaxe: histórico do grupo de escalamento no que se amosa como se detectou que a instancia foi terminada e se iniciou unha nova para substituíla e manter a capacidade mínima configurada no grupo.</em></p>
<p>O comportamento observado na proba anterior pode non ser aceptábel en escenarios nos que se requira un tempo medio de restauración do servizo (MTTRS) inferior ao tempo necesario para repor a instancia afectada pola falla. Para evitar a perda de conexión coa páxina da aplicación, unha solución sería manter unha capacidade mínima de dúas instancias repartidas entre as dúas AZ do grupo de escalamento. Vamos repetir o experimento con esa configuración para verificar se se comporta consonte ao agardado. Fai o seguinte:</p>
<ol start="4">
<li>Cambia as propiedades <strong>capacidade desexada</strong> e <strong>capacidade mínima</strong> a 2 e a <strong>capacidade máxima</strong> a 4 na configuración do tamaño do grupo de autoescalamento.</li>
</ol>
<div class="admonition note">
<p class="admonition-title">Nota</p>
<p>Fíxate en que se aumentaramos a capacidade desexada a 2 sen aumentar a capacidade mínima, o grupo lanzaría unha nova instancia para cumprir coa capacidade desexada, pero ao ter un nivel baixo de conexións, pasado un minuto activaríase a política de escalabilidade que elimina unha instancia e volveriamos a ter unha única instancia.</p>
</div>
<ol start="5">
<li>Agarda a que o grupo de autoescalamento inicie unha nova instancia. Cando teñas dúas instancias iniciadas e rexistradas no grupo de destino do balanceador, repite a execución dos comandos que inxectan a falla nunha instancia.</li>
</ol>
<p><img alt="Inxección de fallas na instancia: grupo de destino" src="../img/test-ha03.png" />
<em>Imaxe:  estado do grupo de destino do balanceador con dúas instancias en AZ diferentes despois de cambiar a configuración do grupo de autoescalamento.</em></p>
<ol start="6">
<li>Comproba no grupo de autoescalamento como se termina unha instancia e se lanza unha nova para repoñela.</li>
</ol>
<div class="admonition note">
<p class="admonition-title">Nota</p>
<p>Agora, se recargas varias veces a páxina da aplicación mentres se repón a instancia, aínda que pode haber cortes puntuais, a conexión se recupera, xa que seguimos tendo unha instancia en execución que se fai cargo das solicitudes.</p>
</div>
<p><img alt="Inxección de fallas na instancia: grupo de autoescalado" src="../img/test-ha04.png" />
<em>Imaxe: histórico do grupo de escalamento no que se amosa como se lanzou unha nova instancia ao cambiar a configuración do grupo e como, posteriormente, se detectou que unha instancia foi terminada e se iniciou unha nova para substituíla e manter a capacidade mínima configurada no grupo.</em></p>
<ol start="7">
<li>Deixa a configuración do tamaño do grupo de autoescalamento nos seus valores orixinais, <strong>capacidade mínima</strong> e <strong>capacidade desexada</strong> a 1 e <strong>capacidade máxima</strong> a 2. Agarda a que o grupo de escalamento aplique os cambios e quede unha única instancia rexistrada no grupo de destino do balanceador.</li>
</ol>
<h2 id="avaria-no-volume-do-cluster-de-bd-aurora">Avaría no volume do clúster de BD Aurora</h2>
<p>Aurora fornece de maneira nativa <a href="https://aws.amazon.com/pt/blogs/architecture/perform-chaos-testing-on-your-amazon-aurora-cluster/">consultas SQL para inxección de fallas</a> que permiten simular fallas nas instancias ou no volume de almacenamento. Vamos usar estas consultas para simular unha falla no almacenamento. Fai o seguinte:</p>
<ol>
<li>Desde a páxina web da aplicación, crea unha nova tarefa. </li>
<li>Elimina a tarefa que creaches no punto anterior.</li>
</ol>
<div class="admonition note">
<p class="admonition-title">Nota</p>
<p>Fíxate no tempo que transcorre desde que aceptes engadir ou eliminar unha tarefa até que se recargue a páxina principal. Nese tempo fanse 2 consultas á BD, unha para engadir/eliminar a tarefa e outra para obter a listaxe de tarefas pendentes (caché da instancia de BD mediante).</p>
</div>
<ol start="3">
<li>Desde a consola de EC2, conéctate á instancia da aplicación usando o <strong>Administrador de Sesións</strong>.</li>
<li>No terminal que se abre no navegador, cámbiate ao usuario <code>ec2-user</code>.</li>
<li>Usando o <em>endpoint</em> da instancia de escritura e o contrasinal que configuraras para o usuario <code>admin</code>, simula unha falla parcial no volume de almacenamento da BD executando a seguinte consulta: </li>
</ol>
<pre><code class="language-sql">mysql -h &lt;endpoint_da_instancia_de_escritura&gt; -u admin -p \
      -e &quot;ALTER SYSTEM SIMULATE 75 PERCENT DISK FAILURE FOR INTERVAL 3 MINUTE;&quot;
</code></pre>
<ol start="6">
<li>Repite os puntos 1 e 2.</li>
</ol>
<div class="admonition note">
<p class="admonition-title">Nota</p>
<p>A aplicación segue a funcionar malia que os tempos sexan sensíbelmente superiores.</p>
</div>
<ol start="7">
<li>Simula agora unha falla total executando de novo o comando do punto 5 cun valor do 100% na poncentaxe de falla.</li>
<li>Repite os puntos 1 e 2.</li>
</ol>
<div class="admonition note">
<p class="admonition-title">Nota</p>
<p>Agora a aplicación deixa de respostar durante un tempo porque non é quen de realizar escrituras na BD.</p>
</div>
<p><img alt="Inxección de fallas na instancia: grupo de destino" src="../img/test-ha05.png" />
<em>Imaxe: mensaxe de erro na conexión co clúster de BD.</em></p>
<ol start="9">
<li>Cando transcorran os 3 minutos da simulación da falla, a aplicación recuperará o seu comportamento normal. Compróbao repetindo os puntos 1 e 2.</li>
</ol>
<h2 id="avaria-na-instancia-primaria-do-cluster-de-bd-aurora">Avaría na instancia primaria do clúster de BD Aurora</h2>
<p>Vamos simular agora unha falla na instancia primaria do clúster de BD Aurora e comprobar se se realiza o <em>failover</em> (promoción da réplica de lectura a primario) correctamente e como iso afecta á dispoñibilidade da aplicación. Vamos usar un comando da CLI de AWS aínda que se podería facer tamén usando a opción <strong>Failover</strong> que hai no menú de accións das instancias do clúster na consola do servizo RDS. Fai o seguinte:</p>
<ol>
<li>Na consola de RDS comproba o estado actual do clúster de BD Aurora. Fíxate no rol que ten cada instancia.</li>
</ol>
<p><img alt="Inxección de fallas na instancia primaria da BD: estado na consola RDS" src="../img/test-ha06.png" />
<em>Imaxe: estado inicial das instancias do clúster de BD.</em></p>
<ol start="2">
<li>No terminal do laboratorio de AWS Academy, comproba cal é a instancia primaria do clúster executando o seguinte comando:</li>
</ol>
<pre><code class="language-sh">aws rds describe-db-clusters --query &quot;DBClusters[0].DBClusterMembers[?IsClusterWriter].DBInstanceIdentifier&quot; --output text
</code></pre>
<p><img alt="Inxección de fallas na instancia primaria da BD: estado na consola RDS" src="../img/test-ha07.png" />
<em>Imaxe: identificador da instancia primaria do clúster de BD usando a CLI de AWS.</em></p>
<ol start="3">
<li>Forza o <em>failover</em> do clúster executando os comandos seguintes no terminal do laboratorio de AWS Academy:</li>
</ol>
<pre><code class="language-sh"># almacena o ID do clúster de BD Aurora
cluster_id=`aws rds describe-db-clusters --query &quot;DBClusters[0].DBClusterIdentifier&quot; --output text`
# forza o failover do cluster
aws rds failover-db-cluster --db-cluster-identifier $cluster_id
</code></pre>
<p><img alt="Inxección de fallas na instancia primaria da BD: comando na CLI de AWS" src="../img/test-ha08.png" />
<em>Imaxe: forzado dun failover do clúster de BD usando a CLI de AWS.</em></p>
<div class="admonition note">
<p class="admonition-title">Nota</p>
<p>Mentres se leva a cabo o <em>failover</em>, recarga varias veces a páxina da aplicación para comprobar se se perde a conexión.</p>
</div>
<ol start="4">
<li>Comproba na consola de RDS e no terminal do laboratorio de AWS Academy o estado do clúster despois do <em>failover</em>.</li>
</ol>
<p><img alt="Inxección de fallas na instancia primaria da BD: consola de RDS" src="../img/test-ha09.png" />
<em>Imaxe: estado do clúster despois do failover. Os roles das instancias intercambiaronse.</em></p>
<p><img alt="Inxección de fallas na instancia primaria da BD: comando na CLI de AWS" src="../img/test-ha10.png" />
<em>Imaxe: a replica de só lectura pasou a ser a instancia primaria do clúster despois do failover.</em></p>
<ol start="5">
<li>Repite os puntos 3 e 4 para provocar outro <em>failover</em> e comproba que se recupera o estado inicial do clúster.</li>
<li>Na consola de RDS, comproba na lapela <strong>Logs e eventos</strong> das propiedades do clúster que aparecen os eventos dos dous <em>failovers</em> que se fixeron.</li>
</ol>
<p><img alt="Inxección de fallas na instancia primaria da BD: eventos" src="../img/test-ha11.png" />
<em>Imaxe: eventos dos dous failovers.</em></p>
<div class="admonition note">
<p class="admonition-title">Nota</p>
<p>Fíxate en que o <em>failover</em> se realizou en ambos casos nun segundo ou menos, polo que a BD só deixou de estar dispoñíbel un tempo moi pequeno.</p>
</div>
              
            </div>
          </div><footer>
    <div class="rst-footer-buttons" role="navigation" aria-label="Footer Navigation">
        <a href="../autoscaling/" class="btn btn-neutral float-left" title="Paso 6: Configuración da elasticidade na capa de aplicación"><span class="icon icon-circle-arrow-left"></span> Previous</a>
        <a href="../clear/" class="btn btn-neutral float-right" title="Paso 8: Eliminación de recursos">Next <span class="icon icon-circle-arrow-right"></span></a>
    </div>

  <hr/>

  <div role="contentinfo">
    <!-- Copyright etc -->
  </div>

  Built with <a href="https://www.mkdocs.org/">MkDocs</a> using a <a href="https://github.com/readthedocs/sphinx_rtd_theme">theme</a> provided by <a href="https://readthedocs.org">Read the Docs</a>.
</footer>
          
        </div>
      </div>

    </section>

  </div>

  <div class="rst-versions" role="note" aria-label="Versions">
  <span class="rst-current-version" data-toggle="rst-current-version">
    
    
      <span><a href="../autoscaling/" style="color: #fcfcfc">&laquo; Previous</a></span>
    
    
      <span><a href="../clear/" style="color: #fcfcfc">Next &raquo;</a></span>
    
  </span>
</div>
    <script>var base_url = '..';</script>
    <script src="../js/theme_extra.js" defer></script>
    <script src="../js/theme.js" defer></script>
      <script src="../search/main.js" defer></script>
    <script defer>
        window.onload = function () {
            SphinxRtdTheme.Navigation.enable(true);
        };
    </script>

</body>
</html>
